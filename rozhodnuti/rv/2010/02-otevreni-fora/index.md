---
typ:          rozhodnutí
název:        Otevření fóra republikového výboru
značka:       RV 2/2010
původce:      republikový výbor
platnost:     2009-12-08
účinnost:     2010-01-05
zmocnění:     
formát:       markdown
---
#Otevření fóra republikového výboru

Republikový výbor schvaluje, že fórum republikového výboru bude nadále otevřeno ke čtení, jak uvádí návrh Jiřího Kadeřávka, neusnese-li se republikový výbor v daném případě jinak.

##Návrh

Ahoj kamarádi z RV.

Z vícero stran (i z Vašich úst) se ozývají hlasy, že by se měla jednání RV bez výjimky otevřít ke čtení pro ostatní členy strany. Jedná se třeba o diskuse o užití SW, které mi byly avizovány, jedná se o projednávání statutů a věcí okolo orgánů a členů, kteří v RV nejsou a jedná se i o celkové zaměření ČPS na transparentnost (nyní již máme veřejné jednání CF např.).

Navrhuji, aby se vytvořilo nové oteřené fórum RV a to staré se uzamčelo (protože v něm jsou příspěvky, u kterých přispívající otevřenost nepředpokládali).

Co od Vás potřebuji? Jako nečlen RV potřebuji, aby to někdo z Vás v RV navrhnul a abyste o tom hlasovali. Nejlépe veřejně (fórum sice veřejné hlasování neumí, ale výsledky hlasování jednotlivých osob lze vytáhnout z db).

Podotýkám, že pokud by to snad nebylo schváleno nebo se o tom vůbec nehlasovalo, tak se pokusím prosadit to jako závazné usnesení CF. Tento postup, nejprve se obrátit na RV, aby sám projevil dobrou vůli a upravil si tak jednací řád a až potom to případně prosadit většinovou vůlí v ČPS jsem konzultoval a považuji jej za rozumný. Myslím si, že během prosince se to snad ještě dá zvládnout.

P.S. V současné chvíli CF vůbec netuší, co RV probírá, že něco rozhodl, zda např. jedná o statutech komisí, které mu byly zaslány apod. Tento stav považuji za nepřípustný s ohledem na probíhající permanentní zasedání RV. Pokud by RV zasedalo jen fyzicky, pak by CF samozřejmě vyžadoval zprávy z výsledků jednání, takhle bychom je měli dostávat kontinuálně a pokud se tomu nechce někdo věnovat, pak nejjednodušší formou je fórum RV prostě otevřít v RO režimu.
