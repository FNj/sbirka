---
typ:          rozhodnutí
název:        Úprava finančních dokumentů
značka:       RV 10/2010
původce:      republikový výbor
platnost:     2010-05-14
účinnost:     2010-05-14
zmocnění:     
formát:       markdown
---

Republikový výbor se usnesl na tomto:

1. Republikový výbor **schvaluje** [Rozpočtová pravidla](http://www.pirati.cz/rules/ropr) (RoPr).

1. Republikový výbor **schvaluje** [Pravidla hospodaření](http://www.pirati.cz/rules/prah) (PraH).

1. Ve [statutu finančního odboru](http://www.pirati.cz/rules/stfo) (StFO) zní §9 nově:

   **§9 Odpovědnost za škodu**

   (1) Vedoucí finančního odboru a předseda České pirátské strany se musí zavázat smlouvou s Českou pirátskou stranou ke hmotné odpovědnosti.

 (2) Za škodu způsobenou straně odpovídají členové strany, registrovaní příznivci a jejich zástupci straně nebo jejímu právnímu nástupci navíc podle občanského zákoníka.

4. Ve statutu [statutu finančního odboru](http://www.pirati.cz/rules/stfo) (StFO) se v §7 b) **mění** datum 1. prosince na datum 1. listopadu.

Ve [statutu rozhodčí komise](http://www.pirati.cz/rules/strk) (StRK) se v §16(4) **mění** výše jistoty tisíc korun českých na tři sta korun českých.

Ruší se všechny předpisy a nepsaná pravidla a výjimky, které dosud upravovaly finance, vyjma těchto předpisů celostátního fóra: [St](http://www.pirati.cz/rules/st), těchto předpisů republikového výboru: [StFO](http://www.pirati.cz/rules/stfo), [PrP](http://www.pirati.cz/rules/prispevek), a těchto předpisů finančního odboru: [Pravidel a VS pro členský příspěvek](http://www.pirati.cz/fo/prispevek), [Pravidel a VS pro účelové dary](http://www.pirati.cz/fo/varsym_pro_dary), které se **ruší** pouze v ustanoveních, která se neslučují s tímto usnesením, konkrétně se ruší poslední odstavec Pravidel a VS pro členský příspěvek. Úkony provedené podle dosavadních předpisů se považují za úkony provedené v souladu s těmito předpisy.

[Finančnímu odboru](http://www.pirati.cz/fo/start) a [republikovému předsednictvu](http://www.pirati.cz/rp/start) se **ukládá** předložit návrh rozpočtu strany pro rok 2010 vypracovaný podle [RoPr](http://www.pirati.cz/rules/ropr) do dvou týdnů od účinnosti tohoto usnesení.

Body tohoto usnesení účinkují vyhlášením vyjma [§12(3) PraH](http://www.pirati.cz/rules/prah#krajske_ucty), který účinkuje dva týdny potom, kdy se v roce 2010 konají volby do sněmovny.
