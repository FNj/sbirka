---
typ:          rozhodnutí
název:        Rozpočet České pirátské strany 2010
značka:       RV 13/2010
původce:      republikový výbor
platnost:     2010-06-09
účinnost:     2010-06-09
zmocnění:     
formát:       markdown
---

Republikový výbor se usnesl na tomto:

1. Jednotlivá oblastní sdružení mají právo komunikovat s jinými politickými subjekty ve věci sestavení společných kandidátek do komunálních voleb 2010 – program takovéhoto subjektu však musí být slučitelný se základními pirátskými body.

2.  I. Člen ČPS by měl preferovat kandidátku ČPS nebo sdružení nezávislých kandidátů. Není-li to možné, může kandidovat i pod hlavičkou jiné strany, vždy však musí být uvedeno, že je členem ČPS. Je-li to možné, v názvu kandidátky by mělo být uvedeno, že se jedná o koaliční kandidátku.

  II. Člen ČPS, kandidující na cizí kandidátce je vždy [povinen dodržovat programové cíle ČPS](http://www.pirati.cz/rules/st#cl_2_poslani_a_programove_cile). Dovolí-li to situace, měl by k podpoře cílů ČPS zavázat i spolukandidáty. Člen ČPS může podporovat jakékoli cíle subjektu, na jehož kandidátce se nachází, pokud se nepříčí [našemu programu](http://www.pirati.cz/volby2010/komplet) nebo nejsou v rozporu s dobrými mravy.

3. Společnou část místních programů, založenou na [programu ČPS pro volby do PSP ČR 2010](http://www.pirati.cz/volby2010/komplet), připravuje [komise pro oblastní politiku](http://www.pirati.cz/kop/start).

4. Jednotlivá oblastní sdružení mají právo oslovovat případné kandidáty do Senátu, tuto svoji komunikaci ale musí oznámit zmocněnci pro senátní volby [Václavu Fořtíkovi](mailto:vaclav.fortik@ceskapiratskastrana.cz). Je však výrazně doporučeno navrhovat kandidáty z řad ČPS.

Toto usnesení účinkuje dnem vyhlášení.
