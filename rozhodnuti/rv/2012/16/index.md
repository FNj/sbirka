---
typ:          rozhodnutí
název:        Novelizace statutu finančního odboru
značka:       RV 16/2012
původce:      
platnost:     2014-02-08
účinnost:     2014-02-08
zmocnění:     
formát:       markdown
---
 Republikový výbor se **usnesl** na přijetí této novely statutu finančního odboru a statutu technického odboru:

Čl. I

Statut finančního odboru se mění takto:

1. V §1 odst.1 **nově zní**:

"(1) Finanční odbor je ústředním orgánem České pirátské strany v oblasti financí České pirátské strany, zejména

a) všech účtů, plateb, rozpočtů a hospodaření, včetně podepisování příslušných smluv,

b) účetnictví a dohledu nad krajskými finančními odbory,

c) jednání s úřady a Poslaneckou sněmovnou Parlamentu České republiky."

2. V §2 se slovo "PayPal" nahrazuje slovem "Účty" a slova "Finanční odbor pravidelně převádí peníze z účtu PayPal (§3(4)a StTO) na účty strany." se zrušují.

3. V §2 se vkládá nový odst.1, který zní:

"(1) Finanční odbor pravidelně převádí peníze z účtů PayPal a Flattr (§3(4)a StTO) na účty strany."

Čl. II

Statut technického odboru se mění takto:

1. V §3 odst.4 písm. a) nově zní:

"a) PayPal a Flattr, jejichž stav pravidelně zveřejňuje,"

Čl. III

Účinnost

Tato novela nabývá účinnosti prvním dnem kalendářního měsíce následujícího po dni jejího vyhlášení.

## Zápis

Jednání [svolal](https://forum.pirati.cz/republikovy-vybor-f248/rv16-2012-status-fo-novelizace-t14423.html#p177103) 4.12. pověřený předsedající Adam Skořepa na základě žádosti vedoucího finančního odboru Petra Vilety.

17.12. [předložil](https://forum.pirati.cz/republikovy-vybor-f248/rv16-2012-status-fo-novelizace-t14423.html#p179476) Vojtěch Pikal první návrh usnesení republikového výboru k dané věci. Po připomínkách Jakuba Michálka a Petra Vilety postupně předložil návrh [druhý](https://forum.pirati.cz/republikovy-vybor-f248/rv16-2012-status-fo-novelizace-t14423-10.html#p195096), [upravený druhý](https://forum.pirati.cz/republikovy-vybor-f248/rv16-2012-status-fo-novelizace-t14423-10.html#p195170) a [třetí](https://forum.pirati.cz/republikovy-vybor-f248/rv16-2012-status-fo-novelizace-t14423-10.html#p195378).

3.2. pak také Vojtěch Pikal, jako pověřený vedoucí administrativního odboru [pověřil](https://forum.pirati.cz/republikovy-vybor-f248/rv16-2012-status-fo-novelizace-t14423-10.html#p195398) předsedáním jednání člena Michala Wagnera.

Následně [přijal](https://forum.pirati.cz/republikovy-vybor-f248/rv16-2012-status-fo-novelizace-t14423-10.html#p195426) Petr Vileta jako původní navrhovatel předložený návrh za svůj.

Dne 4. února pak předsedající řádně [zahájil](https://forum.pirati.cz/republikovy-vybor-f248/rv16-2012-status-fo-novelizace-t14423-10.html#p195427) jednání, předložil návrh usnesení v [parafovaném znění](http://www.pirati.cz/fo/novela) a vyhlásil termín hlasování na 6.2. v 0:30.

### Hlasování

Bylo [zahájeno](https://forum.pirati.cz/hlasovani-republikoveho-vyboru-f578/rv16-2012-hlasovani-statut-fo-novelizace-t15638.html#p195431) 6.2. v 14:00.

Při hlasování byla v předloze [objevena](https://forum.pirati.cz/hlasovani-republikoveho-vyboru-f578/rv16-2012-hlasovani-statut-fo-novelizace-t15638.html#p196024) Jakubem Michálkem tisková chyba. Vojtěch Pikal [přislíbil](https://forum.pirati.cz/hlasovani-republikoveho-vyboru-f578/rv16-2012-hlasovani-statut-fo-novelizace-t15638.html#p196032) její odstranění ve finálním znění. Někteří členové podmínili svůj hlas odstraněním této chyby (Petr Stehlík, Petr Vileta, Lukáš Findeis).

**Výsledky:**

|**PRO:**| **8**| (Petr Kopač, Libor Špaček, Petr Stehlík, Petr Vileta, Michal Havránek, Lukáš Findeis, Lukáš Nový, Zdeněk Špěpánek)|
|PROTI:| 0|
|zdrželo se:| 5| (Ondřej Kotas, Jan Podhajský, Jakub Michálek, Petr Kopečný, Ondřej Kallasch)|

**Návrh byl přijat většinou 8 mi z 13 ti přítomných.**
