---
typ:          rozhodnutí
název:        Řešení netransparentního účtu
značka:       RV 7/2012
původce:      republikový výbor
platnost:     2012-11-10
účinnost:     2012-11-10
zmocnění:     
formát:       markdown
---

#Zápis

Jednání [svolal](https://forum.pirati.cz/republikovy-vybor-f248/rv-7-2012-reseni-netransparentniho-uctu-t12392.html#p150071) 12.7. Jakub Michálek jako tajné na žádost vedoucího technického odboru Lukáče Nového

Úvodní slovo [přednesl](https://forum.pirati.cz/republikovy-vybor-f248/rv-7-2012-reseni-netransparentniho-uctu-t12392.html#p150075) Lukáš Nový 12.7.

Následně [vyhlásil](https://forum.pirati.cz/republikovy-vybor-f248/rv-7-2012-reseni-netransparentniho-uctu-t12392.html#p150078) předsedající hlasování o tajnosti jednání na 14.7. v 12:15 a rozběhla se rozprava.

#Hlasování o tajnosti jednání

Předsedající [zahájil](https://forum.pirati.cz/republikovy-vybor-f248/rv-7-2012-reseni-netransparentniho-uctu-t12392-20.html#p150551) hlasování o tajnosti jednání 14.7. v 13:13 a stanovil jeho ukončení na 16.7. v 14:15.

* Pro (5): Martin Brož, Ondřej Profant, Ivo Vašíček, Jiří Kadeřávek sen., Václav Urban
* **Proti** (12): Zdeněk Štěpánek, Jan Widerlechner, Lukáš Findeis, Petr Kopečný, Petr Stehlík, Jakub Šembera, Mikuláš Ferjenčík, Michaele Vodová, Miroslav Kmínek, Lukáš Černohorský, Ivan Bartoš, Petr Vyhnal
* zdrželo se 6: Lukáš Nový, Vojtěch Pikal, Jan Podhajský, Petr Vileta, Adam Šoukal, Martin Potůček

Návrh byl zamítnut prostou většinou přítomných a jednání dále pokračovalo veřejně.

Lukáš Nový [předložil](https://forum.pirati.cz/republikovy-vybor-f248/rv-7-2012-reseni-netransparentniho-uctu-t12392-70.html#p152685) návrh usnesení 24.7.

#Návrh usnesení

1. Republikový výbor se **usnesl** napravit nesoulad reálného stavu a nastavení bankovních účtu strany s vnitrostranickými předpisy.
2. Republikový výbor **konstatuje**, že existence byť od založení aktivně nepoužívaného avšak netransparentního bankovního účtu je v hrubém nesouladu s prosazovanými principy transparentní organizace a tento stav je nutné neprodleně napravit.
3. Republikový výbor **ukládá** republikovému předsednictvu, aby neprodleně společně s finančním odborem a případně dalšími odbory uvedl stav všech bankovních účtu a informací o nich uváděných v soulad s programem a předpisy zejména s ohledem na komponentů Pirátského programu Transparentní organizace.
4. Republikový výbor **si přeje** zachovat 4. bankovní účet po dobu nejméně šesti měsíců od účinnosti tohoto usnesení a to ve formě transparentního účtu tak, aby měla veřejnost dost času nahlédnout do výpisu přímo na webových stránkách banky.
5. Republikový výbor dále **doporučuje** kontrolní komisi, aby zahájila kontrolu z vlastní iniciativy, jejíž cílem bude prověřit, zda nedošlo k pochybení odpovědných orgánů případně členů strany.
Toto usnesení účinkuje vyhlášením.

22.9. byl předsedáním [pověřen](https://forum.pirati.cz/republikovy-vybor-f248/rv-7-2012-reseni-netransparentniho-uctu-t12392-90.html#p168395) Vojtěch Pikal a jednání bylo obnoveno.

24.9. [znovupředložil](https://forum.pirati.cz/republikovy-vybor-f248/rv-7-2012-reseni-netransparentniho-uctu-t12392-90.html#p168952) Lukáš Nový svůj návrh usnesení, přičemž podal pozměňující návrh na vyřazení bodu (5) návrhu.

25.9. [předložil](https://forum.pirati.cz/republikovy-vybor-f248/rv-7-2012-reseni-netransparentniho-uctu-t12392-90.html#p168969) Petr Vileta pozměňující návrh na vyřazení bodu (4) návrhu.

27.9. [vyhlásil](https://forum.pirati.cz/republikovy-vybor-f248/rv-7-2012-reseni-netransparentniho-uctu-t12392-90.html#p169400) předsedající termín hlasování na 30.9. v 22:00. Termín nebyl dodržen.

Celá záležitost byla dořešena na následujícím [zasedání](https://www.pirati.cz/rv/11_2012) republikového výboru.
