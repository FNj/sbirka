---
typ:          rozhodnutí
název:        usnesení republikového výboru o nových rozpočtových pravidlech a pravidlech hospodaření
značka:       RV 33/2014
původce:      republikový výbor
platnost:     2014-08-02
účinnost:     2014-08-07
zmocnění:     čl. 9 odst. 5 písm. c) stanov
formát:       markdown
---

# Usnesení republikového výboru o nových rozpočtových pravidlech a pravidlech hospodaření

K pravidlům hospodaření:

1. Schvalují se [nová pravidla hospodaření][prah].
2. Dosavadní pravidla hospodaření se ruší.
3. Nevyřízené žádosti o proplacení se posoudí podle nových pravidel hospodaření.
4. Ve statutu pro odbory a komise se na začátek vkládá odstavec „Organizační složkou je každý orgán strany s výjimkou celostátního fóra a oblastního fóra.“ a dále se jeho § 3 vypouští.
5. V § 21 rozhodčího řádu se slova „vydaná zavazují organizační složky strany“ nahrazují slovy „vydané se vztahuje na všechny orgány strany“.
6. Po dobu 14 dnů od účinnosti tohoto předpisu se místo § 11 nových pravidel hospodaření postupuje podle dosavadních předpisů o výjimečném zcizení.

[prah]: /predpisy/prah/2014-08-02.html

K rozpočtovým pravidlům:

1. Schvalují se [nová rozpočtová pravidla][ropr].
2. Dosavadní rozpočtová pravidla se ruší.
3. Ve statutu finančního odboru se vypouští nadpis Základní pravidla finančního odboru a navazující § 7 až 13.
4. Rozpočty registrované podle dosavadních předpisů se považují za registrované v souladu s novými rozpočtovými pravidly.
5. Účelové určení veřejných peněz za již obdržené veřejné peníze se řídí novými rozpočtovými pravidly. Ve schválených rozpočtech na rok 2014 se
   1. vypouští název účelového určení Veřejné peníze u všech rozpočtových položek, kde je uveden,
   2. vyznačuje u těchto rozpočtových položek, že zdrojem jsou Veřejné peníze (v souladu s § 3 odst. 2 nových rozpočtových pravidel).

6. Republikovému předsednictvu se ukládá, aby do rozpočtového systému zaznamenalo změny provedené tímto usnesením.

[ropr]: /predpisy/ropr/2014-08-02.html

Toto usnesení účinkuje pátým dnem po vyhlášení.
